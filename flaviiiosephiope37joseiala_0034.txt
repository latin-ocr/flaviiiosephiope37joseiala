XXVI Praefatio.

Quod certissime p. 46. 7 elucere uidetur his in uerbis:
(Stratonice) . . . somnio prohibita we faceret capta est, quibus
Graeca Στρατονίκη . . ,ἐνυπνίῳ κωλύοντι πεισθεῖσα ἐλήφθη satis
bene redduntur. nam cum in L traditum sit somnio proelzibita,
in B uero summio pro rc habita, in archetypo prohibita
paululum corruptum extitisse uidetur, quod L quidem cum
fide transscripsit, B uero sagacius emendare quidem studuit,
sed ueritate frustratus est. simili ratione p. 130, 10 L calami
lapsum exemplaris communis ciuitate fideliter seruat, B uero
in inserto corrigere sibi uisus est. γ

Sequitur iam, cum exemplar commune codicum L et ’Β
integrum textum praebuerit primusque L illa capita satis ampla
in fine primi inque initio libri secundi omiserit, omnes quos
enumeraui lacunosos codices ex ipso L tamquam fonte suo
emanasse. optimo ergo iure utpote inutiles ab apparatu critico
seclusi. neque in L, ut id quoque moneam, folia excide-
runt — textus enim inter duas illas lacunas reliquus uix co-
lumnam unam satis explet —- sed cum uerteret folium (nunc
269¹¹¹¹¹¹¹) librarius a fine columnae alicuius insequentibus praeter-
missis in quartam fere aberrasse uidetur. accedit quoque quod
prior posteriore dimidio fere amplior est lacuna. editionis uero
principis lectiones non tam ut textus Flauiani testem habe-
rem, quam ut eis, qui ueteribus Iosephi uersionibus Italicis
Gallicis Germanicis operam nauant, utilis essem, in apparatu
critico apposui. ’

Quaeritur iam qua ratione reliqui primae classis libri cum
LB cohaereant, Parisinum dico 5049 (R), Venetum Marcianum
X 60 (V), Harleianum 4962 (Η), quorum R solum totum
habeo collatum, ex H ea quae p. 3, 13 4, 15 et 69,
19—74, 7, ex V denique quae p. 61, 8-71, 15 et 74, 5-
80, 19 leguntur accuratius noui. omnes tres igitur per paragra-
phos illas a p. 69, 19—71, 15 solas inter se conferre licet.
quae etsi pauca sunt, tamen sufficienter illos tres codices inter
se esse simillimos saepiusque etiam communiter a lectione co-
dicis B recedere docent, inter se uero esse proximos R et H.
qua re hos quidem ex uno dixeris fluxisse fonte, hunc autem

