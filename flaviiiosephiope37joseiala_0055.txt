Praefatio. XLVII

textum Graecum interpres aut ipse corruperit, an postea ab
librariis ipsius uerba sint corrupta. exempli gratia interdum dif-
ficile dictu est, interpresne an librarius sit culpandus, quod'
uerbis homoeteleutis deceptus quaedam omiserit. ne igitur nimis
interpretem corrigerem, ea tantum in textum recipere uolui,
quae aliqua cum probabilitate interpreti ipsi tribui posse con·
fidebam. quod nisi fieri poterat, archetypi scripturam potius
malui restituere, quam incertam pro genuina lectione uenditare.
ac si quas non quidem certas at satis probabiles mihi mede-
las inuenisse uidebar, in apparatu critico apposuisse satis habui
neque aliter aliorum coniecturis usus sum. de emendatione
igitur alii alia iudicabunt, ego contentus ero, si textus Latini
fundamenta certa parauero. relinquuntur enim sat multa, de
, quibus desperaui uelut pudori p. 32, 10, demens 85, 19,
proni est 116, 2, locus de Cleopatra p. 85—86. in aliis
uero nimis timide forsan, quae in textu- ponere debebam, in
apparatum relegaui, uelut p. 13, 9 traditionem, 16, 6 adepta
potestatem, 17, 5 soluere.

Sub textu primum quidem signa codicum singulis in pa-‚
ginis adhibitorum attuli, testimonia uero et excerpta librorum
Apioneorum apud medii aeui scriptores nulla repperi. uariam
deinde lectionem codicum LBRCP editionisque principis totam,
.V et Pa codicum discrepantias per supplementa tantum nunc
primum edita, ex reliquis hic illic eas codicum DMoCrOo, ubi
utile uisum est, notaui; Graeca duplici ratione usus adieci,
primum, ut ars et doctrina interpretis, deinde ut fons eius
Graecus qualis fuerit cognosci possit. quapropter codicis
A quidem interpolamenta non exscripsi nec sententias plane
deformatas, contra Excerptorum Peirescianorum, Eusebii, A co-
dicis editionis principis Graecae, quae tamen ex Latinis cor-
recturam passa est, lectiones inter se differentes iuxta posui,
Eusebii tamen ita, ut simpliciter Eusebiana notarem, singula
uero eius opera non curarem. quae si quis accuratius inspe-
cturus est, accedat quaeso Niesii editionem.

Lectionis uarietatem, quae in re orthographica uertitur, a
commenta-rio omnino seclusi, nisi quod in nominibus propriis

