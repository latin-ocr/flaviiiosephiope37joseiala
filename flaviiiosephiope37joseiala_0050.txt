XLII ’ Praefatio.

ξ 8. De interpretis uertendi ratione.

Non solum autem Graeca quae uertit interpres erant cor-
rupta, sed etiam ipse non is erat, qui quae sana inuenit
semper recte intellegeret recteque exprimeret. haud raro enim
neque cogitationes Iosephi satis perplexas ullo modo mente
cepit et perspexit, sed ne compaginem quidem syntacticam com-
positionemque uerborum difficiliorem enodare neque uoces
rariores Graecas interpretari satis ualuit. quae optime paucis
uerbis iam Niesius monuit (praef. p. XXIII, cf. etiam uol. I
p. LIII): (omitto si quid non intellexit; neque enim raro lapsus
est3 sed nec particulas nec tempora satis distinguit, nec curat
sententiarum nexum aut uerborum ordinem. est ubi omittat
quae non intellexit aut difficilia eludat, nec deest, ubi quaedam
adiecerit) ubi uero plana erant, quae in exemplari suo inuenit,
frequentius satis accurate uertit et si minus elegantem at certe
perspicuum sermonem prodit. quo de sermone nunc mihi non
est in animo plura dicere, pauca uero liceat afferre, ex quibus ·
quantum a uero nonnumquam aberrauerit quantamque fidem
mereatur perspici possit. luculentissimum et satis ridiculum
errorem deprehendimus p. 53, 4: et illum sapientem . . . uirum
refert timuisse et cirea semet ipsum et apud reyem deorum
Vulcanum, ubi Graeca haec τὸν σοφὸν . . . ἄνδρα ὑποδεῖσαι πρὸς
αὐτόν τε καὶτὸν βασιλέα χόλον τῶν θεῶν uix interpreti sutura
fuissent difficilia intellectu, nisi χόλον formam non sibi notam
cum χωλὸν confudisset. unde ortum est, ut pro deorum ira clau-
dum illum deum Vulcanum reponeret. ac uero uocum ἱερεὺς
et ἱερὸν et ἱερεῖον pluriens aliam pro alia intellexit, quo factum
est, ut p. 102, 18 Graecos et Macedones sacerdotibus ad,
epulas usos esse contenderet. uideas alia exempla, uelut p. 15,
23 Epirus pro litore positum, p. 18, 17 δασμολογῶν, diuidens,
p. 36, 8 ’ωιλάζειν onus portare, 54, 1 τυφώνιος ualde prae-
celsa, 63, 8 προσποιεῖν αὐτοὺς falsitates inducere, 81, 18 ἀξιῶν
aequitates, 132, 3 στεφανώσας fanum ei constituens aliaque
multa. quare non mirandum est, quod de Choerili Samii
uersibus desperans p. 38, 3 Graeca non intellegens uerbum

