Praefatio. XXXV

Christiana (apud Montefalconium in collectione noua patrum
et scriptorum Graecorum uol. H) in usum suum conuerterunt.
denique ex libris Flauianis satis multa tenemus in Excerptis
Peirescianis ex Constantini Porphyrogeniti collectaneis de
uirtutibus et uitiis, quae ex codice Turonensi Iulius Wollen-
berg cum editione Bekkeriana collata anno 1871 (in program-
mate gymnasii Francogallici Berolinensis) publici iuris fecit.
de his omnibus cum Niesius in praefatione tomis quinto et
quarto operum Iosephi praemissa accurate disseruerit, ego
quidem sola eius editione ita sum usus, ut ubique lectorem
ad eius de Graeco textu testimonium remissum uelim.

Inter Eusebium autem codicemque Laurentianum'A medium
fere locum tenent Excerpta Peiresciana. quorum ad textum
cum uersio Latina tam prope accedat, ut gemello fere
fratre codicis eius, quo Constantinus Augustus Porphyro-
genitus, usus esse uideatur amicus Cassiodori, ea nunc
paulo accuratius mihi sunt examinanda, ut perspiciatur primum
qua ratione et ab Eusebio et a codice A distet, tum

uero qua arte et qua doctrina praeditus interpres opussssibi . -

propositum exsecutus sit, quantum res poscit, inuestigetur.
extant igitur quae a p. 109, 1 usque ad p. 112, 1 in uer-
sione Latina leguntur et in codice A et apud Eusebium et
in Excerptis Peirescianis, ex quibus grauissima inter se com-
parata nunc lectoribus sub oculos mitto:

