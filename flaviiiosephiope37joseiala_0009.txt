PRAEFATIO.

Cum Flauii Iosephi operum uersionem antiquam, quae
uulgo Rufino Aquileiensi tribuitur, Academia litterarum CaeÎ‡
sarea Vindobonensis inter scriptores ecclesiasticos Latinos edi
iussisset, primum quidem Benedictus Niese praeter Grae-
cum textum recensendum hac quoque opera strenue suscepta,
dum ante quinque lustra in bibliothecis Italicis et Gallicis
Graecis Iosephi libris manuscriptis incubat, Latinos quoque
libros potiores aut excerpsit aut excussit et postea editionem
Graecam parans simul intextum Latinum examinandum
multum studium contulit. deinde autem cum ille diutius
quam uoluit Graecorum librorum recensione teneretur, ego
uero in libris manuscriptis praecipue Latinis excutiendis
Gottingae et Marpurgi sodalis ei extitissem studiaque Flauiana
adamassem, mihi cum amice persuasit, ut ad uersionem
Latinam edendam ipse accederem, tum beneuole concessit, ut
apparatu iam collecto libere uterer.

Huius editionis nunc primam quidem particulam Iosephi
librorum duorum contra Apionem uersionem Cassiodoream
continentem publici iuris facio. quodsi totius operis uolumen
sextum primo loco edidi, non solum propterea factum est,
quod nimis difficile erat breui tempore codicum Antiquitatis
Iudaicae fere ducentorum specimina colligere, sed etiam eo quod
libellus de uetustate Iudaeorum pessime traditus et maxime
arte critica indigere et propter argumenti delectationem desi-
derari uidebatur. accedit quod ad uerba Iosephi Graeca resti-
tuenda in libris Apioneis praecipua est uersionis Latinae

utilitas, quae quidem sola libri secundi partem haud exiguam

XXXVII. Iosephus pars 6. a

