X Praefatio.

nem exhibent nequedum Graeci exemplaris uestigia produnt.
satis uero esse uidetur eos breuiter significasse lectoremque
monuisse pleniora a S. F. W. Hoffmanno in lexici Graecorum
litteraturae bibliographici editione altera (Lips. 1839) II
p. 445—449 dari. atque editio quidem princeps librorum
contra Apionem Veronae anno 1480 in lucem emissa bellum
Iudaicum et libros de uetustate Iudaeorum tantummodo,
reliqui uero omnia opera Flauiana continent, quae uero in co-
dice Laurentiano LXVI, 2 deficere dixi etiam ab editionibus omni-
bus absunt. sunt igitur hae:

1. anni 1480 Veronae per magistrum Petrum Maufer Galli-
. cum, 2. anni 1481 Venetiis per Raynaldum de Nouiomago,
3. anni 1486 Venetiis per Iohannem Vercellensem, 4. anni
1499 Venetiis per Albertinum Vercellensem expensis domini
Octauiani Scoti et fratris eius, 5, anni 1502 Venetiis per
Bemardinum Vercellensem sumtibus Andreae Asulani, 6. anni
1510 Venetiis per Gregorium de Gregoriis, 7. anni 1511
Parisiis per Nicolaum de Pratis expensis Ponceti Probi
(uulgariter Le Preux) uniuersitatis Parisiacae bibliopolae iurati,
8. anni 1513—1514 Mediolani per Alexandrum Minutianum
Ludouico Hornkid suadente, 9. anni 1513—14 Parisiis in
uico diui Iacobi sub intersignio Sti Claudii studio Roberti
Goullet, typis Ioannis Barbier, impensis Francisci Regnault et
Ioannis Petit librariorum, 10. anni 1519 Parisiis ¹in uico diui
Iacobi sub intersignio lilii aurei studio Roberti Goullet per
Antonium Bonnemere, impensis Iohannis Petit et Francisci
Regnault bibliopolarum, 11. anni 1524 calendis Februariis
apud Sanctam Vbiorum Agrippinam in aedibus Eucharii Cerui-
cornii impendio Godofredi Hittorpii ciuis Coloniensis, 12. anni
1524 mense septembn‘ Basileae apud' Ioannem Frobenium
impressa. ⁴

Postea Sigmundus Gelenius textum non solum ex codicum
Graecorum collatione castigauit, sed etiam sermonem Latinum
elegantiorem reddere studens suo arbitrio multa mutauit,
quae qualia fuerint facile ex notis meis ad libri secundi
§g 52-113 datis cognosces· per illa enim capita cum Graeci

