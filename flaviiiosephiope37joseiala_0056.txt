XLVIII Praefatio.

minus usitatis largior fui. nonnumquam etiam ut codicum
classes distinguerem discrepantias mere orthographicas, semper
⁴ uero eas notaui, ubi de casu uel tempore uerbi dubitatio effici
poterat uelut in illa frequenti e eti elementorum permutatione.
secutus sum orthographiam Cassiodori aetate usitatam, qualis
ex ipsius tractatu orthographico et ex celeberrimo illo ‘codice
Ambrosiano saeculi VII¹¹¹i papyraceO, quo libri Antiquitatis
Iudaicae V-——X continentur, cognoscitur. qui codex si certum
usum prodere uidebatur, constanter scripturam eius quamuis
non traditam in libris nostris recentioribus repetere uolui uelut
in optinere oboedire temptare sollemnis similibus, si uero usus
inconstans illo aeuo uelut in praepositionibus assimilatis
apparebat, codicum uestigia ita secutus sum, ut non ueritus
sim eadem in pagella inpius et impius, quemammodum et,
quemadmodum, adtinere et attinere eodem modo iuxta edere,
quo in codice Ambrosiano promiscue legi solent. l)
Emendationum aliorum praeter auctores ueterum editio-
num 2) imprimis mihi. praesto erant Gutschmidii obseruationes
commentario textus Graeci insertae (Kleine Schriften IV
p. 336—589), deinde Benedicti Niese, quas partim in editione
libri Graeci, partim litteris ad me datis communicauit, denique
Ottonis Guenther, collegae Berolinensis nunc Gatianensis litteris
mihi missae, quarum quidem in addendis supplementum subicio„
Restat iam ut eis, qui me in apparatu colligendo, in textu
adornando, in plagulis corrigendis beneuole et studiose adiu-
uerunt, gratias meas referam. inter quos longe primus nomi-
nandus est Benedictus Niese meus, qui non solum edendae
Iosephi operum uersionis Latinae mihi auctor fuit, sed etiam¹
quae collecta habebat in meum usum concessit, tum in emen-
dando et corrigendo semper consilio et ingenii acumine auxili-

1) cf. in tabula photolithographica (60) ex codice Ambrosiano a socie·
tate palaeographica Anglica reproducta uers. 10 inpietatem et 28 impie·
tatibus.

2) imprimis laudandae sunt edd. Venetae anni 1486. 1502 (ut monui
pro 1510 in apparatu ponenda) Mediolanensis anni 1513, Ioh Sobii editio
coloniensis anni 1524, uituperanda potius ea Sigmundi Gelenii.

